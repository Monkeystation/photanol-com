---
templateKey: dynamic-page
title: Kansen voor West
path: company
description: Groene chemie uit CO₂ en zonlicht
image: /img/prodock.jpeg
blocks:
  - type: text
    heading: ""
    paragraph: De Metropoolregio Amsterdam heeft in de Ruimtelijk-Economische
      ACTIE-Agenda 2016 - 2020 speerpunten geformuleerd voor de ontwikkeling van
      de MRA. De MRA moet minder afhankelijk zijn van externe energie- en
      grondstofbronnen en zich ontwikkelen tot een internationale grondstofhub.
      Een van de prioriteiten binnen deze ambitie is het realiseren van een
      circulaire en biobased economie met CO₂ als bouwstof.
    preheading: CO₂ als grondstof voor een circulaire economie
  - type: quote
    quote: Groene chemie uit CO₂ en zonlicht
  - type: text
    preheading: ""
    paragraph: >-
      Ook is het regionale economische beleid er op gericht om samen met het
      bedrijfsleven, de creatieve sector en kennisinstellingen te werken aan
      nieuwe innovatieve oplossingen en de economische groei te stimuleren.


      Dit project met titel ‘Groene chemie uit CO₂ en zonlicht’ past binnen deze speerpunten. In het project werken de universiteit-spin-of Photanol, multinational AkzoNobel en de Universiteit van Amsterdam samen om CO₂ te gebruiken als grondstof voor nieuwe producten. Dit doen ze met behulp van technologie waarvan de grondslag is gelegd bij de UvA en die door Photanol wordt doorontwikkeld tot een commercieel toepasbaar proces.
    heading: ""
  - type: imagetext
    align: false
    paragraph: >-
      De technologie is gebaseerd op genetisch gemodificeerde bacteriën
      (cyanobacteriën) die hun mogelijkheid tot fotosynthese (het gebruik van
      (zon)licht als energiebron) inzetten om uit CO₂ en water de gewenste
      chemische verbinding te maken (de bacteriën zijn als het ware
      celfabriekjes). Dit is een duurzaam proces dat vergeleken met andere
      soorten van biomassaproductie zeer weinig land en water nodig heeft.


      AkzoNobel is de eindklant voor dit proces en wil het toepassen omdat het de milieu-impact van de productie van chemische verbindingen sterk verlaagd, en daar vragen de eindklanten van AkzoNobel om. Het project is dus marktgedreven.
    image:
      file: /img/prodock_2.jpg
      alt: Pilot plant Prodock Amsterdam
    heading: De unieke Photanol technologie
    preheading: ""
  - type: text
    preheading: Een nieuwe productieroute voor MCA
    paragraph: >-
      In het project wordt een nieuwe biobased productieroute ontwikkeld voor de
      basis chemische grondstof Monochloorazijnzuur (MCA). AkzoNobel is de
      grootste producent van MCA ter wereld. MCA is een grondstof voor de
      chemische industrie die daar vervolgens producten van maakt die onder meer
      kunnen worden toegepast in een breed scala van producten zoals coatings en
      verf, als verdikkingsmiddel in voedingsmiddelen, farmaceutische en
      cosmetische producten maar ook in behangplaksel. De huidige grondstof voor
      MCA is aardgas. Met het nieuwe proces wordt de grondstof CO₂. 


      Photanol en AkzoNobel werken sinds 2012 samen aan de ontwikkeling van de nieuwe productieroute. De resultaten zijn zodanig goed dat er nu moet worden opgeschaald naar een pilot fabriek die in het Amsterdamse havengebied zal worden gerealiseerd. De Amsterdamse haven is ideaal als vestigingsplaats vanwege de mogelijkheden voor synergie met andere bedrijven op het gebied van CO₂, koeling en de inzet van restwarmte. Bovendien draagt de nabijheid van het laboratorium en het kantoor van Photanol op het Science Park bij aan het versterken van de Amsterdamse kennisbasis van Photanol. 


      De resultaten van het project zullen door Photanol en AkzoNobel gezamenlijk worden geëxploiteerd. De vorm waarin dit zal gebeuren wordt momenteel nog verder uitgewerkt en zal vergelijkbaar zijn met andere bewezen samenwerkingsverbanden in de biobased chemie zoals bijvoorbeeld in het geval van BioAmber en/of Avantium; een Joint Venture met een grote onderneming.
    heading: ""
---
